pueya rerejoquiaari pocoojonura puetunu jiyajinijiniojuanaa na jiyaniijianucua na iyaronuuquiaari nojori niishiriojonura taa pa miishiya maniniani pueyaracaanu niishiriojoriquiaria na nuhuaji el de diciembre de nayojo quiaariiri nojori niishiriojosano niya quiya puetunu na sequesanojuanaa cutara maninia na sequesano
na nuhuaji rerejonaari na jiyaniijianucua sequequiaari cuaara naajioora nojori sequesano puetunu na pueyapueecuarajanaa tama na rupaajiniajaaj a sequereeri cuaara pacuura na naajiosano puetunu pueyajanaa jiitianura nojori naajiosano cuaara niishitiojoora puetunu pueyajanaa na sequesano cuaara niishitiojoora escuelasjinia pueya rerejojuacajinianio jiyanohua sequequiaari cuaara niishitiojosaaria puetunu jiyacajiniajanaa tamonu jiya jaara tamaatia jiitiaa na pueya naajaa tii cuaara niishitiojosaariajuhua
puetunu pueyapueecuarajanaa niya naajiosaaree taa pa miishiyani
taricua pa niishishano
paa niishiyani puetunu pajaniyajanaa cartesano quiniu paniyani maninia pa quinuria paa maninia jiitiasano quiniu paniyani paa juhuajaniya quiniu paniyani maja pa miaquetoonu paniniu pocua naa quiri paa jaara rerequeteyaquiri tamasaca paa jaara mariyata maninia miitioya puetunujuanaa
paa niishiyani pueya jaara jiyaniquiaari tamasaca pueya maja maninia miishiya juhua narta pueya nojori jiyanohua sesa na miiquiaari maninia pueyari shiriiquirii na niishishacari taa naquiya miishariquiaa tamasaca pueya pueya jaara sesa niishiyajaa naa maja pa naata quiniu maninia mijiria jiyocua pa quishacari pajaniya juhuajaniya quiniu paniyani paa cartesano quiniu paniyapa sequenura casaa pa sequenu paniyani pa shipininiapa tojiniuria taa pa niishiyani paa cartesano quiniu paniyani pa puerenuucuaji pa miaajenuucuajinio
paa niishiyani pueya cuaara maninia jiitiasaaria maninia rootasanota pueya mariqui miaquetooreeri tamonu jaara sesa na jiitiaa mariyata pueya jaara maja na naata na panishano masenu
paa niishiyani pueya cuaara jiyano tioora tamonu jiyajinia quiniaa juhuajaniya pa quiniuria jiyocua
paa niishiyani puetunu pajaniyajanaa pa rupuetoosano jiyacajinijinio tari naajioquiaari pa niishishano naatej puetunu pueyanojuanaa mariyata maninia jiitiashiya maja rerequeteshiya tamonu maja jatashiya tamonu juhua najuhuana quijia maajipohua cuaara miishaaria maninia mariyata taa canuu maninia miishiyacuaani paa mariyata sequequiaari pa poonijiore socua maninia pa quiniuria puetunujuanaa socua casamiriacara pa quiniuriajuhua socua cartesano pa quiniuriajuhuaj
paa niishiyani puetunu jiyaniijiajanaari pa rupuetoosano jiyacajinijinio sequeree na pueya niishitiojonutaniya pa sequesano nojori tojiniuria maninia maja na soonuucuaji
paa niishiyani noojiaqueya pueya niishiyaquishacari pa sequesano maja pa naata maninia miiniu puetunu pa sequesanojuanaa nio naajiojuajinia
naaratej
puetunu canaaj anaa canaa rerej osacari sequereeni
nio canaa naaj iosanoori puetunu pueyapueecuarajanaa quiya puetunu jiyacajiniajanaa pueya niishiniuria taa pa jiitianu panishiyani puetunu pueyajanaa cuaara niishitiojoora narta pueya nojori tojiniuria nio maja na soonu nia numaama nia racatare canaa sequesano maninia nia niishitiojonura tamasaca jiyaniijianucua cuaara sequeera taa miishiyani na jiyajinia pueya tojiniuria canaa sequesano cuaara niishitiojosaaria puetunu na pueyajanaa mariyata cante tamonu jiyajinia quiya na jiitiasano pueyajinijinio naarate canaa naa sequereeni
sequesano
pueyano pa quishacari puetunu pajaniyajanaa mariyata miishiya maninia maja sooshiya tamonu puetunu pueyajanaari niishitiajaraca jiuujiaaracanio pueyacua pa taraajenura naarate maninia pa jiyanootioore juhua pa tapueyocuaca
sequesano
puetunu pueyajanaa mariyata maninia miishiya taa canaa sequereeni maja rimiajata miishiya tamonu tahue na quishacari naajaa tamueca na cuaqueyani naajaa caya maaji soj naajaa tamaatia rupaaraca naajaa taa na tojiya na pueyasoni naajaa cante tamaatia jiitianu paniyani naajaa tamaatia na quiniu naajaa tamonu pueyano na quishacari naajaa panishano pueyano soosano pueyano soj naajaa casamiriaca casamiijiu soj naajaa jiyaniijia na que poontijiotasusano na que naajaa tamaatia na quishacari naajaa
mariyata puetunu maninia miishiyajanaa cante tamonu jiyajinijinio quiyani na jiya jaara tama na jiyaniijiaracajaaja maninia na jiya jaara tamonu jiyajiniji jiitiasaaree naajaa na jiya jaara shocotasaarucua miaquetoosacari naajaa naacuajiti taa na jiya quiyani naajaa na camaru mariyata maninia miishiya taa canaa sequeyacuajaani nio naajiojuajiniani
sequesano
puetunu pueyajanaa cuaara rishiiria maja moshiya tamonu najuhuana puetunu pueyajanaa cuaara quiiria cartesano maja quiashiya tamonu pueya serura na quiniuria puetunu pueyajanaa cuaara juhuajaniya quiiria maja naquiya miishiya tamonu
sequesano
tamonu cuaara jiitiaaquiiria quiasano pueyano na serura maja poontijioshiya tamonu najuhuana
sequesano
maja saniniujiushiya tamonu naquiya na miishacarina sequenura juucua mariyata sesa miijia maja saniitioshiya puera naquiya na miishacari juhua nareja casaa maja sesa miishiya juhua sare pueyano parta pueyano
sequesano
pueyano jaara tamonu jiyajinia rucuanejiya teyuno jiyajinia na quiyani naajaa mariyata maninia miishiya taa canaa sequeyacuajaani tamonu jaara sesa na miirii na camaru tonujusacari saniniujiunia niquiara cuno cuaara tojiirianoo
sequesano
pueyano jaara sesa miishaaree na naata saniniuj junia niquiara tonujunu sesa miiniaacuara pueyano jaara najuhuana quijia quirii cante sesa miishaareni naajaa puetunu pueyajanaa cuaara cojuasaaria maninia taa canaa sequeyacuajaani
sequesano
puetunu pueyajanaa naata saniniujiunia niquiara tonujunu tamonuucuara tamonu jaara sesa na miirii saniniujiunia cuaara namiiria nera maninia na quiniuhuara
sequesano
maja quiashiya pueyano najuhuana sesa na miyaquishacari maja nujuatejoshiya najuhuana maja taanuujushiya na jiyajiniji najuhuana
sequesano
pueyano jaara saquiriojotassaree maja ritia saniitioshiya cuaara saniniujiushaaria narta pueya niquiara saniniujiunia niishiniuria seetanutejanaa sesa miirii maja soj
sequesano
pueyano jaara saquiriojotasaaree cuno cuaara sequesaaria maninia miijia jaara saniniujiushiya jaatij ia na saniniuj iushacari cuaara nequesoreetasaaria suraatia seetanujuanaa niishiniuria maninia sesa soj maja najuhuana sequeshiya sesa pueyano
maja saniitioshiya pueyano na miishanoocuaji jiyaniijia sequesano quiyaquishacari na miishacari jiyaniijia naasucua na nuhuaji sequeya maja naate pa miiniu saaja cante sesa miya jiyaniijia sequenu nuhuaji nojuaja cutaraari saniitioshiya saaja saniitioshiya taa naajiosano quiya sesa na miishacari maja socua jiyanohua saniitioshiya taa rootasano quiya na miiniu nuhuaji
sequesano
juhuajaniya pa quishacari maninia pa miishacari maja pa taajeteshiya maja pa tapueyocuaca taajeteshiya maja tamonu pa tiajinia tiuquiniu najuhuana na taajetenura pajaniya maja pa sesacashiya najuhuana maja pa pohuatashiya sapojonuta pueya niquiara paa jaara naa sesa miishaareni cuaara pohuatasaaria saniniujiunia pocua naminiuria
sequesano
cante na jiyajinia rucuanejonu paniyani cuaara rucuanejoora naajuhuaj na naata pacunu tee na paniyani maj a tarinitianishiya
cante tamonu jiyajinia rucuanejonu paniyani cuaara rucuanejoora na quianu panishacariuhua tama na jiyajiniajaaja maja tarinitianishiya
sequesano
cante naquiya miishaariquiaa na jiyajiniani na naata tamonu jiyajinia pacunu juhuajaniya na quiniuria
socua cante seetanujuanaa sesa miiriquiaa cuno saniniujiushiya tama na jiyajiniajaaja maja na naata pacunu tamonu jiyajinia
sequesano
puetunu pueyajanaa na naata na panishano jiya pueyanora quiniu
maja peru jiyajinia rasano najuhuana sequeshiya maja peruano quiajaniya naajaa cante tamonu jiya pueyanora quiniu paniyani na naata naa miiniutej
sequesano
mashaja niyacoo naata caminiu neyacarano niquiurano jaara tamonu pueya quiya naajaa jaara tamonu jiyajinijinio na quiniu naajaa jaara tamaatia tojiya pueyaso naajaa cuaara camiiaria na panishacari naajuhuaj na naata muerasuracara quiniu na panishacari maja tarinitianishiya caya maaji mariyata maninia miishiya mariyata cojuashiya sesa miishanoocuaji taa canaa sequeyacuajaani mariyata miishiya canaa sequesano pueya caminiu panishacari camishano na quishacarinio mariyata na cartesacari jaara cartesaaree
cuaara camiiria na panishacari saaja caya panishacari mariyata maaji panishacari maja camitishiya tamonu na paniyaquishacari
puetunu jiyajiniajanaa quiya queraatia tapueyocuaca tapueyocuaca jaara maninia quiya puetunu jiyajiniajanaa pa jiya cutara maninia quiniutianiya naarate tapueyocuaca cojuashiya jiyaniijia cuaara cojuaara camishano pueya maninia nojori quiniuria na muerasuta
sequesano
cante jiya camarnu quiyani maninia cante tamajaaja jiitianu paniya na jiyani maninia cante narta pueyata na jiya jiitianu paniyani maninia
maja pueyano jiya riutiocoshiya nocuaji najuhuana
sequesano
puetunu pueyajanaa na naata niishiriojonu taa na paniyani maja miitishiya sesa na miiniu na jiyanishano maja tarinitianishiya na miiniuucuaji na jiyanishano maninia na miiniu naacuajiti cuaara tojitishiiria pueyaso taa na niishiyani pueyano jaara sequeya maja cua niishiniu quiriquiaa janiya sesa tojiriquiaa pueyasoni cuno na naata cartenu tari na niishishano tamaatia na tojiniuria pueyaso taa na paniyani cuaara cartesaaria pueya na pueyaso panishano na miiniuria tamajaaja na tapueyocuacatanio maja tarnitianishiya na niishitiojosacari pueya niquiara na secojosacari pueyasonio na rerej osacarinio na jaaquejosacarinio
sequesano
puetunu pueyajanaa na naata niishiriojonu taa na paniyani na naata pohuatanu na niishishano maja taajeteshiya maja sanaajatashiya na naata socua niishishano masenu tiji socua niishishano quiyani mariyata na naata na pacunu socua pueya niquiara taa na paniyani naajioneequeta radiota pocuanuta naajaa na naata na niishiniu panishano masenu tamonu jiyajiniji mariyata na naata na pohuatanu panishano pohuatanu tamonu jiyacajiniara
sequesano
pa naata rerejonu pa tapueyocuacata juhuajaniya pa quishacari pa naata rupuetoonu canta pa paniyani
cante maja tamonu maapue tapueyocuacara quiniu paniyani cuno maja rupueteshiya na paniyaquishacari
